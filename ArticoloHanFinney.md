### Politica vs tecnologia, Hal Finney, 2 Gennaio 1994

Al giorno d’oggi possono i governi bandire efficacemente un libro? Chiaramente no, o perlomeno non dopo che una persona l’ha trascritto o scannerizzato, e successivamente caricato su un computer. I prodotti caricati su dispositivi elettronici sono, nella maggior parte dei casi, permanenti. L’approccio politico è utile solamente come arma tattica, per rallentare la diffusione di questi contenuti fino a quando delle soluzioni tecnologiche non sono implementate. Se vuoi cambiare il mondo non protestare; Scrivi!

Ho come l’impressione che questa posizione diventerà un dogma per i cypherpunks, ma non sono d’accordo. Il pensiero secondo cui possiamo “annegare” nel cyber spazio e ignorare una sgradevole realtà politica è del tutto irrealistico, secondo me.

Per caso qualcuno si è dimenticato della proposta di introdurre il chip Clipper, e dell’ulteriore idea di definire qualsiasi criptazione diversa da quella Clipper come illegale? Che questa proposta venga o meno approvata ciò accadrà attraverso manovre politiche e non tecnologiche.

Avete per caso scordato anche l’indagine sulla criptazione di modello PGP? Phil Zimmermann sicuramente no; lui e altri potrebbero dover scontare dieci anni in prigione se fossero confermati colpevoli di export illegale di dati. Se qualcuno avesse consigli su come evitare la detenzione attraverso il cyber spazio, mi piacerebbe sentire come.

Il “SecureDrive”, ideato da Mike Godwin, è un software eccezionale per la protezione della privacy. Ma se vogliamo mantenere le nostre chiavi al sicuro da indagini motivate da ragioni politiche dobbiamo necessariamente affidarci al poco tecnologico, e molto politico, quinto emendamento (anche se secondo Mike e altri questo emendamento non protegge dal dover consegnare le chiavi crittografiche). Nuovamente, dobbiamo vincere politicamente, non attraverso la tecnologia, si tratta di battaglie cruciali per la protezione della nostra privacy.

Ho anche chiesto a Mike la sua opinione riguardo l’inabilità del governo di bandire un libro. Teniamo conto della difficoltà di mantenere disponibile il PGP (pretty good privacy: programma per la criptazione e la firma di testi, e-mail, file) nel nostro paese nonostante si tratti di un servizio legale. Tra le altre cose i siti che implementano l’FTP (file transfer protocol) sono stati gradualmente resi inaccessibili, insieme ai loro server che custodivano le chiavi private, tutto questo nonostante si tratti di un software legale.

Certamente questo software è disponibile anche oltre-oceano, ma questo poiché le uniche limitazioni legali per il PGP negli stati uniti sono i brevetti. Proviamo ad immaginare quanto peggio sarebbe se le criptazioni non-escrowed (un sistema che permette l’accesso alle chiavi da terzi in alcune circostanze) fossero illegali in una vasta gamma di paesi e ci fossero anche dei limiti stringenti all’accesso alla rete dei paesi che promuovono software illegali. Nuovamente si tratta di decisioni unicamente riservate alla sfera politica, non tecnologica.

Sostanzialmente credo che vivremo in una società che la maggior parte delle persone desidera. Se desideriamo libertà e privacy dobbiamo necessariamente persuadere gli altri nel credere che queste siano fondamentali. Non ci sono scorciatoie. Abbandonarsi alla tecnologia è come nascondersi dietro un dito. Funziona bene per un po’ fino a che la realtà non ci si manifesta davanti. La prossima proposta di un software sul modello di Clipper o del Digital Telephony, porterà ad un risveglio poco piacevole.

